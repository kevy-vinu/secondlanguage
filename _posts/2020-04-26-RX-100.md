---
layout: post
title:  "RX-100"
author: "അരുൺ"
comments: true
---

"എടാ... ഞാൻ RX ൽ നാട്ടിൽ വന്നാലോ എന്നു ആലോചിക്കുവാ ... എന്താ  നിന്റെ Opinion... "അവന്റെ ഫോൺ എടുത്തപ്പോൾ കേട്ടത് ഇതായിരുന്നു.പതുകെ വന്നാൽ മതി... night ride വേണ്ട എന്നൊക്കെ ഞാൻ പറഞ്ഞു ഫോൺ വച്ചു. ഒരു സന്തോഷം. തിരുവനന്തപുരത്ത് ഒരുമിച്ച് ജോലി ചെയ്തപ്പോഴുള്ള കാര്യങ്ങൾ ഒക്കെ ഓർത്തു.

വണ്ടി പണിഞ്ഞു ഇറക്കിയ സന്തോഷത്തിൽ അവൻ അവളേയും കൂട്ടി രാത്രി തിരുവനന്തപുരം ഒക്കെ ചുറ്റിയടിച്ചു. ഭക്ഷണം ഒക്കെ കഴിച്ചു തിരികെ വരുന്ന വഴി വണ്ടിക്കൊരു പരുങ്ങൽ. പെട്രോൾ ! അവന്റെ കണക്കുകൂട്ടലുകൾ തെറ്റാറില്ല അടുത്ത് പമ്പ് ഉണ്ടായിരുന്നു പക്ഷെ 'പെട്രോൾ ഇല്ല' എന്ന ബോർഡ് കണ്ട് അവൻ നിന്നു. സമയം 11 ആകാറാകുന്നു പമ്പൊക്കെ അടക്കാറായി. "എനിക്കു ഹോസ്റ്റലിൽ കേറണം .... ഞാൻ അപ്പോഴേ പറഞ്ഞതാ ഈ പൊട്ട വണ്ടിയിൽ പോകെണ്ടാന്ന്" അവൾ ഒരോന്നു പറഞ്ഞു തുടങ്ങി. ഏതു സാഹചര്യവും പോസിറ്റീവ് ആക്കി മാറ്റുന്ന കഴിവുണ്ട് അവന് . തമാശകൾ ഒക്കെ പറഞ്ഞു അവർ പതിയെ വണ്ടി ഉരുട്ടി നടന്നു ഓട്ടോ വരുവണേൽ പോകാം എന്ന പ്രതീക്ഷയിൽ .... ഓട്ടോ ഒന്നും കാണുന്നില്ല ...വഴിയിലൂടെ പോകുന്നവരുടെ ദുരൂഹമായ നോട്ടം. രണ്ട് മൂന്ന് ബൈക്കിൽ കുറേ ചെക്കന്മാർ ഇവരെ നോക്കി പോയി ... അവർ വണ്ടി തിരിച്ചു ഇവരുടെ അടുത്ത് എത്തി. അവൻ ഒന്നു ഭയന്നു.

 "എന്താ bro പെട്രോൾ തീർന്നതാണോ ?"
 
"അതെ"   അവൻ അൽപം ഗൗരവത്തിൽ പറഞ്ഞു.

"ഈ സമയത്തു ഇവിടെങ്ങും ഇനി പെട്രോൾ കിട്ടില്ല. നിങ്ങൾ ഇവിടെ നിൽക്കു"  എന്നു പറഞ്ഞു അവർ പോയി." നമ്മക്കു പോകാം എനിക്കു പേടിയാകുന്നു" എന്നു അവൾ പറയുന്നുണ്ട്. "ഓട്ടോ പോലും ഇല്ല വേറെ വഴി ഇല്ല നമ്മുക്ക്" എന്നൊക്കെ പറഞ്ഞു അവളെ അവൻ ആശ്വസിപ്പിച്ചു. പത്തുമിനിറ്റിൽ അവർ തിരികെ വന്നു ... കൈയിൽ പെട്രോൾ ! അതു വാങ്ങിച്ചു ഒഴിക്കാൻ പോയപ്പോൾ അവന്റെ മുഖം കണ്ടിട്ടു ഒരുവൻ പറഞ്ഞു" ചേട്ടാ ധൈര്യമായിട്ട് ഒഴിച്ചോ.... Oil mix ആണ് ". അവന്റെ മുഖത്ത് അറിയാതെ പുഞ്ചിരി വിടർന്നു. പോക്കറ്റിൽ നിന്നു ക്യാശ് എടുത്ത് നീട്ടിയപ്പോൾ അതു കൈയിൽ ഇരിക്കട്ടെ എന്നു പറഞ്ഞു അവർ വണ്ടി സ്റ്റാർട്ട് ചെയ്തു.

" ചേട്ടാ ...ഞങ്ങൾ വണ്ടി നിർത്തിയത് ഞങ്ങൾ വലിയ ഉപകാരികളോ ഒരു പെണ്ണുള്ളത് കൊണ്ടോ അല്ല .... ഈ വണ്ടി കണ്ടിട്ടാണ് ...." എന്നു ഒരു പയ്യൻ പറഞ്ഞപ്പോൾ അവന്റെ കണ്ണു നിറഞ്ഞു . ഒന്നും പറയാൻ പറ്റാതെ അവർ പോകുന്നത് അവൻ നോക്കി നിന്നു.

ഇപ്പോൾ ആ Rx അവന്റെ കൂടെ ചെന്നൈയിലും അവൾ മറ്റാരുടെയോ കൂടെയും ......എന്താ അല്ലേ !
